<!DOCTYPE html>
<html lang="no" prefix="og: http://ogp.me/ns#">
<head>
<title>Spesielle tall i matematikken &#8211; Vegard&#8217;s blog</title>
<meta content="text/html; charset=utf-8" http-equiv="Content-Type">
<meta content="Vegard &#216;ye" name="author">
<meta content="2002-06-03" name="date">
<meta content="6914c116ee59cd85728fbdf59f6ec89b" name="md5">
<meta content="text/css" http-equiv="Content-Style-Type">
<meta content="width=device-width, initial-scale=1" name="viewport">
<meta content="Spesielle tall i matematikken" name="DC.Title">
<meta content="Vegard &#216;ye" name="DC.Creator">
<meta content="2002-06-03" name="DC.Date">
<meta content="no" name="DC.Language">
<meta content="text/html" name="DC.Format">
<meta content="Spesielle tall i matematikken" property="og:title">
<meta content="no" name="og:locale">
<meta content="article" property="og:type">
<meta content="http://epsil.github.io/2002/06/03/" property="og:url">
<meta content="Vegard&#8217;s blog" property="og:site_name">
<meta content="summary" name="twitter:card">
<meta content="@github" name="twitter:site">
<meta content="Spesielle tall i matematikken" name="twitter:title">
<link href="../../../favicon.ico" rel="icon" type="image/x-icon">
<link href="../../../apple-touch-icon.png" rel="apple-touch-icon">
<link href="../../../css/markdown-template.css" rel="stylesheet">
<link href="http://epsil.github.io/2002/06/03/" rel="canonical">
<link href="index.txt" rel="alternate" title="Markdown" type="text/markdown">
<script type="text/x-mathjax-config">
MathJax.Hub.Config({
TeX: { equationNumbers: { autoNumber: "all" } }
})
</script>
<script async="" src="https://cdn.mathjax.org/mathjax/latest/MathJax.js?config=TeX-MML-AM_CHTML" type="text/javascript">
</script>
<script src="../../../js/markdown-template.js">
</script>
</head>
<body>
<nav class="navbar navbar-default navbar-fixed-top">
<div class="container-fluid">
<ul class="nav nav-pills navbar-left">
<li role="presentation"><a href="/" title="G&#229; hjem"><i class="fa fa-home"></i></a>
</li>
</ul>

<ul class="nav nav-pills navbar-right">
<li role="presentation"><a href="http://www.facebook.com/share.php?u=http%3A%2F%2Fepsil.github.io%2F2002%2F06%2F03%2F" target="_blank" title="Del p&#229; Facebook"><i class="fa fa-facebook-square"></i></a>
</li>

<li role="presentation"><a href="https://twitter.com/intent/tweet?url=http%3A%2F%2Fepsil.github.io%2F2002%2F06%2F03%2F" target="_blank" title="Del p&#229; Twitter"><i class="fa fa-twitter-square"></i></a>
</li>

<li role="presentation"><a href="https://github.com/epsil/epsil.github.io/edit/master/2002/06/03/index.txt" target="_blank" title="Rediger p&#229; GitHub"><i class="fa fa-edit"></i></a>
</li>

<li role="presentation"><a href="https://github.com/epsil/epsil.github.io/commits/master/2002/06/03/index.txt" target="_blank" title="Vis historie"><i class="fa fa-history"></i></a>
</li>

<li role="presentation"><a href="index.txt" title="Vis Markdown-kilde"><i class="fa fa-download"></i></a>
</li>

<li role="presentation"><a data-toggle="collapse" href="#toc" id="toc-button" name="toc-button" title="Innhold"><i class="fa fa-list"></i></a>
</li>
</ul>
</div>

<div class="collapse" id="toc">
<ul>
<li><span class="" id="pi-en-matematisk-idrett-2"><a href="#pi-en-matematisk-idrett" title="Pi &#8211; en matematisk idrett">Pi &#8211; en matematisk idrett</a><a aria-controls="pi-en-matematisk-idrett-2-section" aria-expanded="false" aria-hidden="true" class="collapse-button" data-toggle="collapse" href="#pi-en-matematisk-idrett-2-section" role="button"></a></span>
<ul class="collapse" id="pi-en-matematisk-idrett-2-section">
<li><a href="#nye-utregninger" title="Nye utregninger">Nye utregninger</a>
</li>

<li><a href="#datamaskinens-tidsalder" title="Datamaskinens tidsalder">Datamaskinens tidsalder</a>
</li>
</ul>
</li>

<li><span class="" id="det-gylne-forhold-2"><a href="#det-gylne-forhold" title="Det gylne forhold">Det gylne forhold</a><a aria-controls="det-gylne-forhold-2-section" aria-expanded="false" aria-hidden="true" class="collapse-button" data-toggle="collapse" href="#det-gylne-forhold-2-section" role="button"></a></span>
<ul class="collapse" id="det-gylne-forhold-2-section">
<li><a href="#fibonacci-tallene" title="Fibonacci-tallene">Fibonacci-tallene</a>
</li>

<li><a href="#naturlig-irrasjonalitet" title="Naturlig irrasjonalitet">Naturlig irrasjonalitet</a>
</li>
</ul>
</li>

<li><span class="" id="kilder-2"><a href="#kilder" title="Kilder">Kilder</a><a aria-controls="kilder-2-section" aria-expanded="false" aria-hidden="true" class="collapse-button" data-toggle="collapse" href="#kilder-2-section" role="button"></a></span>
<ul class="collapse" id="kilder-2-section">
<li><a href="#for-videre-arbeid" title="For videre arbeid">For videre arbeid</a>
</li>
</ul>
</li>
</ul>
</div>
</nav>

<article class="h-entry">
<header>
<h1 class="p-name"><a class="u-uid u-url" href="http://epsil.github.io/2002/06/03/" rel="bookmark" target="_blank" title="Permalink">Spesielle tall i matematikken</a>
</h1>

<p class="author"><a class="p-author h-card" href="https://epsil.github.io/" target="_blank" title="Open epsil.github.io in a new window">Vegard &#216;ye</a> &#8226; <time class="dt-published" datetime="2002-06-03">2002-06-03</time></p>
</header>

<section class="e-content">
<section>
<p>Fra de tidligste tider har menneskene lagt merke til geometriske former i naturen. Grekerne gjorde geometrien til en formell vitenskap med presise definisjoner og regler <abbr title="cirka">ca.</abbr> &#229;r 300 <abbr title="f&#248;r Kristus">f.Kr.</abbr> Hoved&#229;rsaken til dette var at tall&#230;ren hadde gitt opphav til selvmotsigelser og paradokser, og derfor ble ansett som utilstrekkelig p&#229; mange omr&#229;der.</p>

<p><abbr title="Cirka">Ca.</abbr> &#229;r 500 <abbr title="f&#248;r Kristus">f.Kr.</abbr> oppdaget matematikeren Pytagoras og hans medarbeidere at lengden av diagonalen i et kvadrat med 1 som side ikke kan skrives som en vanlig br&#248;k. Det var et gjennombrudd i datidens matematikk, men det fortelles ogs&#229; at det ble fors&#248;kt holdt hemmelig. Irrasjonale tall, som ikke kan skrives som br&#248;ker, p&#229; standardform eller uttrykkes eksakt numerisk, f&#248;yde seg mer eller mindre velkomment inn i de tilvante tallrekker. Et irrasjonalt tall har et uendelig antall desimaler; det slutter aldri.</p>

<p>Det vrimler av &#171;mystiske&#187; tall i matematikken, det v&#230;re seg nummer med uvanlige egenskaper eller tall som brukes s&#230;rskilt innenfor bestemte fagomr&#229;der. Noen har f&#229;tt stor betydning for kunst og arkitektur i flere verdenshj&#248;rner, andre st&#229;r sentralt i visse emner innen matematisk beregning. Denne rapporten gir eksempler p&#229; slike tall, og hvilket hodebry de har vordet matematikere opp gjennom &#229;rhundrene. To sentrale verdier &#8211; <em>pi</em> og <em>det gylne snitt</em> &#8211; er begge irrasjonale tall.</p>
</section>

<section id="pi-en-matematisk-idrett">
<h2><a aria-hidden="true" class="header-anchor" href="#pi-en-matematisk-idrett" title="Pi &#8211; en matematisk idrett"></a>Pi &#8211; en matematisk idrett<a aria-controls="pi-en-matematisk-idrett-section" aria-expanded="true" aria-hidden="true" class="collapse-button" data-toggle="collapse" href="#pi-en-matematisk-idrett-section" role="button"></a></h2>

<div class="collapse in" id="pi-en-matematisk-idrett-section">
<section>
<p>Tallet pi (\(\pi\)), som er forholdet mellom omkretsen og diameteren til en sirkel, har engasjert mennesker i tusenvis av &#229;r. Den f&#248;rste aha-opplevelsen kan kanskje ha inntruffet da man fant ut at forholdet mellom diameter og omkrets i en sirkel alltid er konstant. Den kjente matematikeren Arkimedes (287&#8211;212 <abbr title="f&#248;r Kristus">f.Kr.</abbr>) var den f&#248;rste som beviste at dette forholdet forekommer i formlene for b&#229;de omkretsen og arealet av en sirkel. Dette gjorde han ved &#229; vise at arealet av en sirkel er lik arealet av en rettvinklet trekant med kateter lik radien og omkretsen i sirkelen.</p>

<p>Arkimedes beregnet forholdet mellom diameter og omkrets til &#229; ligge mellom 3,140 845 og 3,142 857 2. Det gir pi med to rette desimaler. Teknikken han brukte, var &#229; innskrive en mangekant med like store sider og vinkler &#8211; et regul&#230;rt polygon &#8211; i en sirkel, og s&#229; beregne omkretsen til denne. Slik kunne han finne et forhold mellom omkretsen av mangekanten og diameteren, tiln&#230;rmet den som m&#229;tte gjelde for perfekte sirkler. Jo flere sider det var i mangekanten, jo mer n&#248;yaktig ble utregningen. Arkimedes brukte tolvkanter, 24-kanter, 48-kanter og 96-kanter for &#229; komme frem til resultatet sitt.</p>
</section>

<section id="nye-utregninger">
<h3><a aria-hidden="true" class="header-anchor" href="#nye-utregninger" title="Nye utregninger"></a>Nye utregninger<a aria-controls="nye-utregninger-section" aria-expanded="true" aria-hidden="true" class="collapse-button" data-toggle="collapse" href="#nye-utregninger-section" role="button"></a></h3>

<div class="collapse in" id="nye-utregninger-section">
<p>Man skj&#248;nner fort at metoden med innskrivning av mangekanter er meget arbeidskrevende. I 1650 fant briten John Wallis frem til en formel som gir &#248;kt n&#248;yaktighet i utregning av pi avhengig av hvor mange ledd formelen inneholder. Etter at differensialregningen ble funnet opp, kunne man lage slike rekkeutviklinger av pi:</p>

<p>\[\frac{\pi}{4} = 1 &#8211; \frac{1}{3} + \frac{1}{5} &#8211; \frac{1}{7} + \frac{1}{9} &#8211; \frac{1}{11} + \dots\]</p>

<p>\[\frac{\pi^2}{6} = 1 + \frac{1}{2^2} + \frac{1}{2^2} + \frac{1}{3^2} + \frac{1}{4^2} + \frac{1}{5^2} + \frac{1}{6^2} + \dots\]</p>

<p>Wallis&#8217; produkt ser slik ut:</p>

<p>\[\frac{\pi}{2} = \left(\frac{2}{1} \cdot \frac{2}{3}\right) \cdot \left(\frac{4}{3} \cdot \frac{4}{5}\right) \cdot \left(\frac{6}{5} \cdot \frac{6}{7}\right) \cdot \left(\frac{8}{7} \cdot \frac{8}{9}\right) \cdot \dots\]</p>

<p>Parentesene i denne likningen er der kun for oversiktlighetens skyld. Hver parentes kan vi kalle et eget &#171;ledd&#187; i stykket. Jo flere ledd vi bruker, jo mer n&#248;yaktig blir utregningen. Likningen i eksemplet over gir \(\pi = 2,97\). For &#229; f&#229; 4 korrekte desimaler m&#229; feilmarginen v&#230;re mindre enn \(0,00005 = 1/20000\), og vi trenger nesten 10 000 ledd.</p>

<p>Symbolet for pi, \(\pi\), ble innf&#248;rt av engelskmannen William Jones (1675&#8211;1749) i 1706, som den f&#248;rste greske bokstav i det greske ordet for omkrets, perimetros. Det var imidlertid f&#248;rst da den sveitsiske matematikeren Leonard Euler begynte &#229; bruke det i sine arbeider, at det ble allment akseptert.</p>
</div>
</section>

<section id="datamaskinens-tidsalder">
<h3><a aria-hidden="true" class="header-anchor" href="#datamaskinens-tidsalder" title="Datamaskinens tidsalder"></a>Datamaskinens tidsalder<a aria-controls="datamaskinens-tidsalder-section" aria-expanded="true" aria-hidden="true" class="collapse-button" data-toggle="collapse" href="#datamaskinens-tidsalder-section" role="button"></a></h3>

<div class="collapse in" id="datamaskinens-tidsalder-section">
<p>&#197; finne pi har v&#230;rt en matematisk &#171;idrett&#187; i lang tid. Med datamaskinens inntreden har vi igjen en ny &#230;ra n&#229;r det gjelder antall desimaler i pi. Allerede i 1967 var konstanten kjent med 500 000 desimaler.</p>

<p>Den siste verdensrekorden ble satt i Kanada-laboratoriet ved Universitetet i Tokyo, hvor en superdatamaskin inneholdende 128 sv&#230;rt kraftige mikroprosessorer regnet ut de f&#248;rste 206 158 430 000 sifrene. De f&#248;rste 3 200 000 000 sifrene er offentlig tilgjengelige fra prosjektets filtjeneste for spesielt interesserte, fordelt p&#229; 31 bin&#230;rfiler som samlet utgj&#248;r <abbr title="cirka">ca.</abbr> 1,52 gigabyte (litt over det dobbelte av lagringskapasiteten til en vanlig <abbr class="acronym" title="Compact Disc Read Only Memory">CD-ROM</abbr>-plate).</p>

<blockquote>
<pre>
<code>3,141 592 653 589 793 238 462 643 383 279 502 884 197 169 399 375 105 820 974
  944 592 307 816 406 286 208 998 628 034 825 342 117 067 982 148 086 513 282
  306 647 093 844 609 550 582 231 725 359 408 128 481 117 450 284 102 701 938
  521 105 559 644 622 948 954 930 381 964 428 810 975 665 933 446 128 475 648
  233 786 783 165 271 201 909 145 648 566 923 460 348 610 454 326 648 213 393
  607 260 249 141 273 724 587 006 606 315 588 174 881 520 920 962 829 254 091
  715 364 367 892 590 360 011 330 530 548 820 466 521 384 146 951 941 511 609
  433 057 270 365 759 591 953 092 186 117 381 932 611 793 105 118 548 074 462
  379 962 749 567 351 885 752 724 891 227 938 183 011 949 129 833 673 362 440
  656 643 086 021 394 946 395 224 737 190 702 179 860 943 702 770 539 217 176
  293 176 752 384 674 818 467 669 405 132 000 568 127 145 263 560 827 785 771
  342 757 789 609 173 637 178 721 468 440 901 224 953 430 146 549 585 371 050
  792 279 689 258 923 542 019 956 112 129 021 960 864 034 418 159 813 629 774</code>
</pre>

<p><em>Noe &#229; ta med p&#229; eksamen? Skoleelever trenger heldigvis ikke &#229; pugge alle de f&#248;rste 742 sifrene i tallet pi, som bare utgj&#248;r en br&#248;kdel av de tallengder moderne datamaskiner har kommet frem til.</em>
</p>
</blockquote>

<p>N&#229; er oppmerksomheten rettet mot &#229; se om det finnes m&#248;nstre i desimalene til pi. Det vil i s&#229; fall gj&#248;re utregningen av det verdensber&#248;mte tallet en hel del lettere.</p>
</div>
</section>
</div>
</section>

<section id="det-gylne-forhold">
<h2><a aria-hidden="true" class="header-anchor" href="#det-gylne-forhold" title="Det gylne forhold"></a>Det gylne forhold<a aria-controls="det-gylne-forhold-section" aria-expanded="true" aria-hidden="true" class="collapse-button" data-toggle="collapse" href="#det-gylne-forhold-section" role="button"></a></h2>

<div class="collapse in" id="det-gylne-forhold-section">
<section>
<p>Det gylne forhold er en symmetrisk proporsjon utgjort av asymmetriske deler. To tall, former eller elementer legemliggj&#248;r forholdet n&#229;r den mindre er til den store hva den store er til summen av begge. Det vil si, \(a : b = b : (a + b)\). Sagt med algebra er dette forholdet \(1 : \phi = 1 : (1 + \sqrt{5})/2\), og med trigonometri kan det uttrykkes \(1 : (2 \sin{54&#176;})\). Dets omtrentlige verdi utviklet av desimaler er \(1 : 1,61803\).<sup class="footnote-ref"><a href="#fn1" id="fnref1" title="Det eksisterer noe uenighet om verdien av det gylne forhold. I noen l&#230;reb&#248;ker omtales det som \(1 : \phi\), i andre som \(\phi : 1\) (= \(\phi\)). Begge er like kurante, det er bare valg av divisor og dividend som varierer. I denne rapporten brukes f&#248;rstnevnte forhold, \(1 : \phi\).">[1]</a></sup></p>

<p>Det andre uttrykket som omfatter dette forholdet, \(\phi\) (den greske bokstaven <em>fi</em>), er et nummer med flere uvanlige egenskaper. Hvis man legger en til \(\phi\), f&#229;r man dets kvadrattall (\(\phi \times \phi = \phi^2\)). Hvis man trekker en fra \(\phi\), f&#229;r man dets inverse verdi (\(1 / \phi = \phi^{-1}\)). Og hvis man multipliserer \(\phi\) i det uendelige med seg selv, f&#229;r man en endel&#248;s tallrekke som oppsummerer ett enkelt forhold. Det forholdet er \(1 : \phi\). Hvis vi skriver disse faktaene i algebra, ser de slik ut:</p>

<p>\[\phi + 1 = \phi^2\]</p>

<p>\[\phi &#8211; 1 = 1 / \phi\]</p>

<p>\[\phi^{-1} : 1 = 1 : \phi = \phi : \phi^2 = \phi^2 : \phi^3 = \phi^3 : \phi^4 = \phi^4 : \phi^5 &#8230;\]</p>
</section>

<section id="fibonacci-tallene">
<h3><a aria-hidden="true" class="header-anchor" href="#fibonacci-tallene" title="Fibonacci-tallene"></a>Fibonacci-tallene<a aria-controls="fibonacci-tallene-section" aria-expanded="true" aria-hidden="true" class="collapse-button" data-toggle="collapse" href="#fibonacci-tallene-section" role="button"></a></h3>

<div class="collapse in" id="fibonacci-tallene-section">
<p>En numerisk tiln&#230;rmelse for det gylne forhold, \(1 : \phi\), kan man finne i en tallrekke kalt Fibonacci-tallene, oppkalt etter Leonardo av Pisa (1170&#8211;1240). Han ble gjerne kalt &#171;Fibonacci&#187; av sine bekjente, som er en forkortelse for Filius Bonacci (s&#248;nn av Bonacci).</p>

<p>Det Fibonacci gjorde var &#229; lage et tenkt kaninfors&#248;k der man starter med to kaniner som f&#229;r to unger hver m&#229;ned. Kaniner kan parre seg allerede n&#229;r de bare en m&#229;ned gamle, s&#229; etter to m&#229;neder kan en hunnkanin produsere enda et kaninpar. Anta at kaninene v&#229;re aldri d&#248;r ut og at hunnkaninene alltid produserer et nytt par (en hunnkanin, en hannkanin) hver eneste m&#229;ned etter den andre m&#229;neden etter f&#248;dselen. Sp&#248;rsm&#229;let til Fibonacci var som f&#248;lger: Hvor mange kaniner lever i alt etter ett &#229;r?</p>

<p>Hvis vi ser bort fra de genetiske problemene innavl vanligvis medf&#248;rer, kan vi sette opp f&#248;lgende tallrekke over antall kaninpar (begynner p&#229; 1):</p>

<p>\[0, 1, 1, 2, 3, 5, 8, 13, 21, 34, 55, 89, 144, 233, 377, 610, 987, 1597, 2584, 4181, 6765, 10946, 17711, 28657, &#8230;\]</p>

<p>Her er hvert tall etter de to f&#248;rste <em>summen av de to foreg&#229;ende</em>. Og jo lengre vi fortsetter langs denne tallrekken, jo n&#230;rmere kommer vi en eksakt tiln&#230;rmelse av tallet \(\phi\). Alts&#229; er \(5 : 8 = 1 : 1,68\); \(13 : 21 = 1 : 1,615\); \(21 : 34 = 1 : 1,619\), og s&#229; videre. Sammenlikn dette med \(\phi^x : \phi^{x + 1}\)-serien p&#229; forrige side.</p>

<p>N&#229;r vi deler et linjestykke opp i to lengder og forholdet mellom disse lengdene tilsvarer \(1 : \phi\), vil lengdene grense til hverandre p&#229; et punkt p&#229; linja som kalles det gylne snitt. Vi sier ogs&#229; at dette punktet h&#248;ydeler linjestykket. Det gylne snitt brukes i mange sammenhenger i arkitektur, formgivning, musikk og billedkunst. Fotografer og designere tenker fortsatt p&#229; det gylne snitt n&#229;r de skal komponere bildene sine: Et fotografi blir aldri pent hvis man <abbr title="for eksempel">f.eks.</abbr> lar horisonten komme midt p&#229; bildet.</p>

<p>Det gylne forhold hadde stor betydning for kunstformene under renessansen og tidligere stilperioder, og ble brukt som basis for utvikle gylne geometriske figurer. To former &#8211; det gylne rektangel og den gylne trekant &#8211; er mye brukt. Felles for dem begge er at kortsiden h&#248;ydeler langsiden (n&#229;r vi avsetter kortsiden p&#229; langsiden). En gyllen trekant har to langsider og vinklene 72&#176;, 72&#176; og 36&#176;.</p>
</div>
</section>

<section id="naturlig-irrasjonalitet">
<h3><a aria-hidden="true" class="header-anchor" href="#naturlig-irrasjonalitet" title="Naturlig irrasjonalitet"></a>Naturlig irrasjonalitet<a aria-controls="naturlig-irrasjonalitet-section" aria-expanded="true" aria-hidden="true" class="collapse-button" data-toggle="collapse" href="#naturlig-irrasjonalitet-section" role="button"></a></h3>

<div class="collapse in" id="naturlig-irrasjonalitet-section">
<p>Ogs&#229; naturen synes &#229; foretrekke det gylne forhold for mange av sine prosesser. P&#229; 1970-tallet fant botanikerne n&#230;rmere ut av systemet for celledeling i vekstsonen hos blomsterskudd. Denne celledelingen skjer ikke vilk&#229;rlig, men f&#248;lger et spesielt m&#248;nster. Knoppskytningen skjer s&#229; &#229; si alltid i en bestemt vinkel i forhold til den sektoren der forrige knoppskytning skjedde. Etter omfattende unders&#248;kelser ble denne vinkelen bestemt til &#229; v&#230;re 222,5 grader, og var stort sett konstant fra celle til celle etter hvert som planten vokste. Ser vi n&#230;rmere p&#229; denne vinkelen, finner vi:</p>

<p>\[222,5&#176; : 360&#176; = 0,62\]</p>

<p>som er meget n&#230;r det gylne snitt. Vinkelen kalles gjerne den gylne vinkel, og uttrykkes \(360&#176; : \phi\). Dette matematiske regelverk som mange planter bruker, er alts&#229; i samsvar med det gylne snitt og framkommer i kombinasjonen mellom plantenes genetikk og de omliggende randbetingelser.</p>
</div>
</section>
</div>
</section>

<section id="kilder">
<h2><a aria-hidden="true" class="header-anchor" href="#kilder" title="Kilder"></a>Kilder<a aria-controls="kilder-section" aria-expanded="true" aria-hidden="true" class="collapse-button" data-toggle="collapse" href="#kilder-section" role="button"></a></h2>

<div class="collapse in" id="kilder-section">
<section>
<ul>
<li>Bringhurst, Robert: <em>The Elements of Typographic Style</em>. Hartley &amp; Marks, 2001.</li>

<li>Isdahl, Hans: <a href="http://www.nordreisa.vgs.no/larere/HI/matematikk/talltyper/Pi.htm" target="_blank" title="Open nordreisa.vgs.no in a new window">Tallet pi med 10 000 sifre</a>. Nordreisa videreg&#229;ende skole, Storslett.</li>

<li>Thorvaldsen, Steinar: <a href="http://www.afl.hitos.no/mahist/geometri/" target="_blank" title="Open afl.hitos.no in a new window">Geometri og det gylne snitt</a>. H&#248;gskolen i Troms&#248;.</li>
</ul>
</section>

<section id="for-videre-arbeid">
<h3><a aria-hidden="true" class="header-anchor" href="#for-videre-arbeid" title="For videre arbeid"></a>For videre arbeid<a aria-controls="for-videre-arbeid-section" aria-expanded="true" aria-hidden="true" class="collapse-button" data-toggle="collapse" href="#for-videre-arbeid-section" role="button"></a></h3>

<div class="collapse in" id="for-videre-arbeid-section">
<section>
<ul>
<li><a href="http://pi.super-computing.org/" target="_blank" title="Open pi.super-computing.org in a new window">Kanada Laboratory Homepage</a>.</li>

<li>Knott, Ron: <a href="http://www.mcs.surrey.ac.uk/Personal/R.Knott/Fibonacci/" target="_blank" title="Open mcs.surrey.ac.uk in a new window">Fibonacci Numbers and the Golden Section</a>. University of Surrey, Guildford.</li>

<li>Kristoffersen, Marius Vartdal: <a href="http://www.geocities.com/CapeCanaveral/Hangar/3736/" target="_blank" title="Open geocities.com in a new window">Matematikkens spennende verden</a>.</li>

<li>Levin, Eddy: <a href="http://www.goldenmeangauge.co.uk/" target="_blank" title="Open goldenmeangauge.co.uk in a new window">The Golden Proportion and Dental Aesthetics</a>.</li>
</ul>

<hr class="footnotes-sep">
</section>

<section class="footnotes">
<ol class="footnotes-list">
<li class="footnote-item" id="fn1">
<p>Det eksisterer noe uenighet om verdien av det gylne forhold. I noen l&#230;reb&#248;ker omtales det som \(1 : \phi\), i andre som \(\phi : 1\) (= \(\phi\)). Begge er like kurante, det er bare valg av divisor og dividend som varierer. I denne rapporten brukes f&#248;rstnevnte forhold, \(1 : \phi\). <a class="footnote-backref" href="#fnref1" title="Det gylne forhold er en symmetrisk proporsjon utgjort av asymmetriske deler. To tall, former eller elementer legemliggj&#248;r forholdet n&#229;r den mindre er til den store hva den store er til summen av begge. Det vil si, \(a : b = b : (a + b)\). Sagt med algebra er dette forholdet \(1 : \phi = 1 : (1 + \sqrt{5})/2\), og med trigonometri kan det uttrykkes \(1 : (2 \sin{54&#176;})\). Dets omtrentlige verdi utviklet av desimaler er \(1 : 1,61803\).[1]">&#8617;&#65038;</a></p>
</li>
</ol>
</section>
</div>
</section>
</div>
</section>
</section>
</article>
</body>
</html>
