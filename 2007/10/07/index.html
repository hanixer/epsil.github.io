<!DOCTYPE html>
<html lang="no">
<head>
<title>Delbrøksoppspaltning</title>
<meta content="text/html; charset=utf-8" http-equiv="Content-Type">
<meta content="text/css" http-equiv="Content-Style-Type">
<meta content="width=device-width, initial-scale=1" name="viewport">
<link href="../../../favicon.ico" rel="icon" type="image/x-icon">
<link href="../../../css/markdown-template.css" rel="stylesheet">
<link href="index.txt" rel="alternate" title="Markdown" type="text/markdown">
<script async="" src="https://cdn.mathjax.org/mathjax/latest/MathJax.js?config=TeX-MML-AM_CHTML" type="text/javascript">
</script>
<script src="../../../js/markdown-template.js">
</script>
</head>
<body>
<nav class="navbar navbar-default navbar-fixed-top">
<div class="container-fluid">
<ul class="nav nav-pills navbar-left">
<li role="presentation"><a href="/" title="Return home"><i class="fa fa-home"></i></a>
</li>
</ul>

<ul class="nav nav-pills navbar-right">
<li role="presentation"><a href="http://www.facebook.com/share.php?u=about%3Ablank" title="Share on Facebook"><i class="fa fa-facebook-square"></i></a>
</li>

<li role="presentation"><a href="https://twitter.com/intent/tweet?url=about%3Ablank" title="Share on Twitter"><i class="fa fa-twitter-square"></i></a>
</li>

<li role="presentation"><a href="mailto:?body=about%3Ablank" title="Share by mail"><i class="fa fa-envelope"></i></a>
</li>

<li role="presentation"><a href="https://github.com/epsil/epsil.github.io/tree/masterblank/index.txt" title="Edit on GitHub"><i class="fa fa-edit"></i></a>
</li>

<li role="presentation"><a href="index.txt" title="Get Markdown source"><i class="fa fa-download"></i></a>
</li>

<li role="presentation"><a data-toggle="collapse" href="#toc" title="Table of contents"><i class="fa fa-bars"></i></a>
</li>
</ul>
</div>

<div class="collapse" id="toc" title="Innhold">
</div>
</nav>

<div class="container">
<article>
<header>
<h1 class="title">Delbrøksoppspaltning</h1>

<p><time><i class="fa fa-calendar-o"></i> 2007-10-07</time>
</p>
</header>

<section id="content">
<p>Ved delbrøksoppspaltning faktoriseres <em>nevneren</em> i brøken som vi ønsker å spalte opp. Hver faktor gir så en delbrøk med en eller flere ukjente verdier i <em>telleren</em>. De ukjente verdiene finnes så ved å sette det nye delbrøksuttrykket, altså summen av alle delbrøkene, lik det opprinnelige.</p>

<p><strong>Eksempel 1:</strong> Dersom vi ønsker å utføre delbrøksoppspaltning av uttrykket \((6x + 8)/(x^2 + 3x + 2)\), faktoriserer vi først nevneren og får \(x^2 + 3x + 2 = (x + 1)(x + 2)\). Her har vi to <strong>lineære faktorer</strong>, <abbr title="det vil si">dvs.</abbr> faktorer på formen \(ax + b\), og prinsippet vi da skal følge er dette: <strong>En lineær faktor \(ax + b\) gir en delbrøk på formen \(A/(ax + b)\), der \(A\) er en ukjent konstant.</strong> Nevnerfaktoren \(x + 1\) gir altså delbrøken \(A/(x + 1)\), mens nevnerfaktoren \(x + 2\) gir delbrøken \(B/(x + 2)\). Nå gjenstår det å sette summen av disse delbrøkene lik det opprinnelige uttrykket for å finne \(A\) og \(B\): \((6x + 8)/(x^2 + 3x + 2) = (6x + 8)/((x + 1)(x + 2)) = A/(x + 1) + B/(x + 2)\), som ganges på begge sider med \((x + 1)\) og \((x + 2)\) slik at vi får \(6x + 8 = A(x + 2) + B(x + 1)\). Dette uttrykket kan omformes til \(6x + 8 = (A + B)x + 2A + B\), slik at vi kan finne \(A\) og \(B\) ved å betrakte <em>koeffisientene</em>: Koeffisienten til \(x\) på venstresiden, \(6\), må være lik koeffisienten til \(x\) på høyresiden, \((A + B)\), slik at vi har \(6 = A + B\). Tilsvarende har vi at \(8 = 2A + B\). Dette ligningssettet kan løses ved bruk av innsettingsmetoden, <abbr title="det vil si">dvs.</abbr> å ordne den ene ligningen for en av de ukjente størrelsene og sette dette uttrykket inn i den andre ligningen: \(B = 6 - A\), og da er \(8 = 2A + 6 - A\), som kan ordnes slik at vi får \(A = 2\). Dermed er \(B = 6 - 2 = 4\), og det endelige svaret blir \((6x + 8)/(x^2 + 3x + 2) = 2/(x + 1) + 4/(x + 2)\).</p>

<p><strong>Eksempel 2:</strong> Fra uttrykket \((2x + 5)/(x^2 - 2x + 1)\) får vi \((2x + 5)/(x - 1)^2\) når vi faktoriserer nevneren. Her har vi en <strong>gjentatt lineær faktor</strong>, <abbr title="det vil si">dvs.</abbr> en faktor på formen \((ax + b)^2\), og prinsippet er da dette: <strong>En gjentatt lineær faktor \((ax + b)^2\) gir delbrøkene \(A/(ax + b) + B/(ax + b)^2\), der \(A\) og \(B\) er ukjente konstanter.</strong> Nevnerfaktoren \((x - 1)^2\) gir altså delbrøkene \(A/(x - 1) + B/(x - 1)^2\). Dette settes lik det opprinnelige uttrykket for å finne \(A\) og \(B\): \((2x + 5)/(x^2 - 2x + 1) = (2x + 5)/(x - 1)^2 = A/(x - 1) + B/(x - 1)^2\), som ganges på begge sider med \((x - 1)^2\) slik at vi får \(2x + 5 = A(x - 1) + B = Ax - A + B\). Ved å betrakte koeffisientene har vi at \(A = 2\) og \(B = 5 + A = 5 + 2 = 7\). Det endelige svaret blir \((2x + 5)/(x^2 - 2x + 1) = 2/(x - 1) + 7/(x - 1)^2\).</p>

<p>La oss <em>sjekke</em> om det ovenstående svaret stemmer for å få et litt bedre grep om hvordan delbrøkoppspaltning med gjentatte lineære faktorer «fungerer». Dersom vi utvider den første brøken (<abbr title="det vil si">dvs.</abbr> ganger teller og nevner) med \((x - 1)^2\) og den andre brøken med \((x - 1)\), får vi \(2(x - 1)^2/((x - 1)(x - 1)^2) + 7(x - 1)/((x - 1)(x - 1)^2)\), som kan settes på felles brøkstrek slik at vi får \((2(x - 1)^2 + 7(x - 1))/((x - 1)(x - 1)^2)\). Her kan telleren faktoriseres ved å trekke ut faktoren \((x - 1)\), og vi får \(((x - 1)(2(x - 1) + 7))/((x - 1)(x - 1)^2)\), som kan forenkles til \((2(x - 1) + 7)/(x - 1)^2\). Og dette er lik \((2x + 5)/(x - 1)^2\), som igjen er lik utgangspunktet, \((2x + 5)/(x^2 - 2x + 1)\).</p>

<p><strong>Eksempel 3:</strong> Fra uttrykket \((3x^2 + 11x + 14)/(x^3 + 2x^2 - 11x - 52)\) får vi \((3x^2 + 11x + 14)/((x - 4)(x^2 - 6x + 13))\) når vi faktoriserer nevneren, der \(x^2 - 6x + 13\) <em>ikke</em> lar seg faktorisere videre (den relaterte andregradsligningen har ingen reelle løsninger). Her har vi i tillegg til en lineær faktor en <strong>kvadratisk faktor</strong>, <abbr title="det vil si">dvs.</abbr> en faktor på formen \(ax^2 + bx + c\), og prinsippet er da dette: <strong>En kvadratisk faktor \(ax^2 + bx + c\) gir en delbrøk på formen \((Ax + B)/(ax^2 + bx + c)\), der \(A\) og \(B\) er ukjente konstanter.</strong> Nevnerfaktorene \(x - 4 og x^2 - 6x + 13\) gir altså delbrøkene \(A/(x - 4) + (Bx + C)/(x^2 + 6x + 13)\). Dette settes lik det opprinnelige uttrykket for å finne \(A\), \(B\) og \(C\): \((3x^2 + 11x + 14)/(x^3 + 2x^2 - 11x - 52) = (3x^2 + 11x + 14)/((x - 4)(x^2 - 6x + 13)) = A/(x - 4) + (Bx + C)/(x^2 + 6x + 13)\), som ganges på begge sider med \((x - 4)\) og \((x^2 - 6x + 13)\) slik at vi får \(3x^2 + 11x + 14 = A(x^2 - 6x + 13) + (Bx + C)(x - 4)\). Ved å ordne høyresiden fås \((A + B)x^2 + (6A - 4B + C)x + 13A - 4C\), men i stedet for å betrakte koeffisientene og lage et ligningssett med tre ligninger, setter vi \(x = 4\) inn i ligningen. (Vi kan sette en hvilken som helst \(x\)-verdi inn i ligningen siden det er \(A\), \(B\) og \(C\) vi er interessert i, men vi velger \(x = 4\) fordi faktoren \((x - 4)\) da blir lik null, og dermed forsvinner hele det siste leddet.) Dermed får vi det nye uttrykket \(106 = 53A\), hvorfra det følger at \(A = 2\). Nå som denne verdien er kjent, blir det mye lettere å finne \(B\) og \(C\): Ved å betrakte koeffisientene til \(x^2\) har vi at \(3 = A + B\), hvorfra det følger at \(B = 1\), og ved å betrakte <em>konstantleddet</em> på begge sider har vi at \(14 = 13A - 4C\), hvorfra det følger at \(C = 3\). Det endelige svaret blir \((3x^2 + 11x + 14)/(x^3 + 2x^2 - 11x - 52) = 2/(x - 4) + (x + 3)/(x^2 + 6x + 13)\).</p>

<p>Merk at alle brøkene over <em>ikke er uekte</em>, <abbr title="det vil si">dvs.</abbr> graden til telleren er alltid mindre enn graden til nevneren. Delbrøksoppspaltningen til uekte brøker, <abbr title="det vil si">dvs.</abbr> brøker hvor graden til telleren er større enn eller lik graden til nevneren, har noen ekstra ledd i tillegg til de som følger av nevnerfaktorene. Disse ekstra leddene er på formen til et polynom av grad \(t - n\), der \(t\) er graden til telleren og \(n\) er graden til nevneren. Delbrøksoppspaltningen til uttrykket \((4x^3 + 10x + 4)/(2x^2 + x) = (4x^3 + 10x + 4)/(x(2x + 1))\) blir altså \(Ax + B + C/x + D/(2x + 1)\), der \(Ax + B\) er et polynom av grad \(1\), noe som følger av at telleren er av grad \(3\) og nevneren av grad \(2\).</p>
</section>
</article>
</div>
</body>
</html>
