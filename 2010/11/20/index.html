<!DOCTYPE html>
<html lang="no">
<head>
<title>Grenseverdisetningen</title>
<meta content="text/html; charset=utf-8" http-equiv="Content-Type">
<meta content="text/css" http-equiv="Content-Style-Type">
<meta content="width=device-width, initial-scale=1" name="viewport">
<link href="../../../favicon.ico" rel="icon" type="image/x-icon">
<link href="../../../css/markdown-template.css" rel="stylesheet">
<link href="index.txt" rel="alternate" title="Markdown" type="text/markdown">
<script async="" src="https://cdn.mathjax.org/mathjax/latest/MathJax.js?config=TeX-MML-AM_CHTML" type="text/javascript">
</script>
<script src="../../../js/markdown-template.js">
</script>
</head>
<body>
<nav class="navbar navbar-default navbar-fixed-top">
<div class="container-fluid">
<ul class="nav nav-pills navbar-left">
<li role="presentation"><a href="/" title="Return home"><i class="fa fa-home"></i></a>
</li>
</ul>

<ul class="nav nav-pills navbar-right">
<li role="presentation"><a href="http://www.facebook.com/share.php?u=about%3Ablank" title="Share on Facebook"><i class="fa fa-facebook-square"></i></a>
</li>

<li role="presentation"><a href="https://twitter.com/intent/tweet?url=about%3Ablank" title="Share on Twitter"><i class="fa fa-twitter-square"></i></a>
</li>

<li role="presentation"><a href="mailto:?body=about%3Ablank" title="Share by mail"><i class="fa fa-envelope"></i></a>
</li>

<li role="presentation"><a href="https://github.com/epsil/epsil.github.io/tree/masterblank/index.txt" title="Edit on GitHub"><i class="fa fa-edit"></i></a>
</li>

<li role="presentation"><a href="index.txt" title="Get Markdown source"><i class="fa fa-download"></i></a>
</li>

<li role="presentation"><a data-toggle="collapse" href="#toc" title="Table of contents"><i class="fa fa-bars"></i></a>
</li>
</ul>
</div>
</nav>

<div class="container">
<article>
<header>
<section id="grenseverdisetningen">
<h1 class="title"><a aria-hidden="true" class="header-anchor" href="#grenseverdisetningen" title="Grenseverdisetningen"></a>Grenseverdisetningen</h1>

<div id="grenseverdisetningen-section">
<p><time><i class="fa fa-calendar-o"></i> 2010-11-20</time>
</p>
</div>
</section>
</header>

<section id="content">
<p>\[0 &lt; \lvert x - x_0\rvert &lt; \delta \quad\Rightarrow\quad 0 &lt; \lvert f(x) - L\rvert &lt; \epsilon\]</p>

<p>Vi har en \(\delta\), og den bruker vi for å komme nærmere \(x_0\), ved å skvise sammen differansen mellom \(x\) og \(x_0\). (<abbr title="Det vil si">Dvs.</abbr> \(x\) er en fri variabel og kan være hva som helst, men den kan ikke være lengre unna \(x_0\) enn \(\delta\).) I tillegg har vi en \(\epsilon\), og den bruker vi for å komme nærmere grenseverdien \(L\), ved å skvise sammen differansen mellom \(f(x)\) og \(L\). Bokstavene \(\delta\) (delta) og \(\epsilon\) (epsilon) kan forstås som «differanse» og «feilmargin» («error»), og differansen og feilmarginen henger sammen gjennom implikasjonspilen.</p>

<p>Hvis feilmarginen nå er gitt – la oss si at \(\epsilon = 3\) eller noe annet – så må vi sørge for at \(f(x)\) kommer såpass nærme \(L\). Hvordan gjør vi det? Jo, ved å flytte på \(x\). Hvis vi reduserer spillerommet til \(x\) (differansen), så følger det av implikasjonen at vi også reduserer spillerommet til \(f(x)\) (feilmarginen). Det er altså bare å redusere \(\delta\) inntil \(x\) er så innsnevret at \(f(x)\) <em>må</em> komme nærme nok \(L\), altså inntil \(\lvert f(x) - L\rvert &lt; 3\).</p>

<p>Poenget er at grenseverdidefinisjonen sier at vi kan gjøre dette <em>uansett</em> hva \(\epsilon\) er. Uansett feilmargin, så kan differansen gjøres liten nok:</p>

<blockquote>
<p>Grenseverdien \(\lim_{x \to x_0} f(x) = L\) eksisterer hvis og bare hvis det for enhver \(\epsilon &gt; 0\) finnes en \(\delta &gt; 0\) som oppfyller kriteriene over.</p>
</blockquote>

<p>Så uansett hvor tett vi ønsker å skvise sammen \(f(x)\) og \(L\), er det mulig å skvise sammen \(x\) og \(x_0\) tilsvarende. Dermed går \(f(x)\) mot \(L\) når \(x\) går mot \(x_0\).</p>
</section>
</article>
</div>
</body>
</html>
